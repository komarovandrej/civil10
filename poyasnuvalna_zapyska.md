<div id="hypercomments_widget" class="js-hypercomments-widget invisible"></div>

Пояснювальна записка
=============================================

<p>Програму розроблено на підставі Державного стандарту базової і повної загальної середньої освіти (Постанова Кабінету Міністрів України від 23. 11. 2011 р. № 1392) з урахуванням Державного стандарту початкової загальної освіти (Постанова Кабінету Міністрів України від 20. 04. 2011 р. № &nbsp;462) та відповідно до положень &laquo;Концепції Нової української школи&raquo; (2016).</p>
<p><strong>Метою базової загальної середньої освіти</strong> є розвиток і соціалізація особистості учнів, формування у них національної самосвідомості, загальної культури, світоглядних орієнтирів, екологічного стилю мислення і поведінки, творчих здібностей, дослідницьких і життєзабезпечувальних навичок, здатності до саморозвитку й самонавчання в умовах глобальних змін і викликів.</p>
<p>Випускник основної школи &ndash; це патріот України, який знає її історію; носій української культури, який поважає культуру інших народів; компетентний мовець, що вільно спілкується державною мовою, володіє також рідною (у разі відмінності) й однією чи кількома іноземними мовами, має бажання і здатність до самоосвіти, виявляє активність і відповідальність у громадському й особистому житті, здатний до підприємливості й ініціативності, має уявлення про світобудову, бережно ставиться до природи, безпечно й доцільно використовує досягнення науки і техніки, дотримується здорового способу життя.</p>
<p>Мета базової загальної середньої освіти досягається шляхом реалізації таких <strong>завдань.</strong></p>
<p>Основні завдання навчального предмета &laquo;Природознавство&raquo;:</p>
<ul>
<li>розвиток допитливості школярів, пізнавального інтересу до вивчення предметів освітньої галузі &laquo;Природознавство&raquo;;</li>
<li>формування ключових і предметних компетентностей;</li>
<li>формування цілісної природничо-наукової картини світу, що охоплює систему знань, уявлень про закономірності у природі та місце людини в ній; &nbsp;</li>
<li>засвоєння і поглиблення знань про різноманіття об&rsquo;єктів і явищ природи, зв&rsquo;язок між явищами живої і неживої природи, зміни природного середовища під упливом людини;</li>
<li>оволодіння й удосконалення уміннями проводити спостереження, досліди, вимірювання та описувати їх результати; виховання позитивного емоційно-ціннісного ставлення до природи, прагнення діяти в навколишньому середовищі відповідно до екологічних норм поведінки;</li>
<li>застосування знань про природу в повсякденному житті для збереження навколишнього середовища та соціально-відповідальної поведінки в ній, адаптації до умов проживання на певній території, самостійного оцінювання рівня безпеки навколишнього середовища як сфери життєдіяльності.</li>
</ul>
<p>&nbsp;</p>




<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>